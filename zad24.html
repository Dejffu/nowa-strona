<html>
  <h1> 1. Rodzaje „filozofii” programowania.
  Wyróżniamy programowanie strukturalne i obiektowe.
    
    2. Opisz paradygmat programowania strukturalnego. Założenia programowania strukturalnego.
    Programowanie strukturalne - jeden z paradygmatów programowania w którym celem jest konstruowanie programu zmierzające do osiągnięcia takiej jego struktury, aby stanowiła ona odzwierciedlenie struktury rozwiązywanego problemu.
    Kluczowym zagadnieniem w programowaniu strukturalnym jest systematyczne użycie poziomów abstrakcji w ramach opracowywania kolejnych etapów programu.
    
    3. Programowanie obiektowe: definicja (angielski skrót, obiekty, stan, zachowanie, końcowa konkluzja czym jest programowanie obiektowe).
    Programowanie obiektowe (ang. OOP) paradygmat programowania, w którym programy definiuje się za pomocą obiektów – elementów łączących stan i zachowanie.
    Obiektowy program komputerowy wyrażony jest jako zbiór takich obiektów, komunikujących się pomiędzy sobą w celu wykonywania zadań.
    opiera się o tworzenie aplikacji w taki sposób, aby jak najlepiej odzwierciedlać otaczającą nas rzeczywistość i aby model danych oddawał sposób postrzegania świata przez człowieka.
    
    4. Dlaczego stosujemy programowanie obiektowe?
    Zalety OOP to między innymi: czytelny kod, modularna budowa, spójna ideologia zarządzania kodem, możliwość kontrolowania dużego projektu oraz stabilność i możliwość rozwoju.
    
     5. Omów następujące pojęcia ( w krótkiej formie),
• Klasa
    Są to definicje formatu danych oraz dostępnych procedur dla danego typu lub klasy obiektu, mogą same także zawierać dane oraz procedury (znane jako metody klas), na przykład, klasy zawierają dane oraz metody.
• Obiekt
    Są to instancje klas.
• Właściwość
     Jest to specjalny składnik klas w niektórych obiektowych językach programowania, posiadający cechy pola i metody.
• Metoda
    Jest to czynność danego obiektu w świecie rzeczywistym. Realna implementacja funkcji składowej, która jest zdefiniowana w modelu klasy
• Konstruktor
    – specjalna metoda danej klasy, wywoływana podczas tworzenia jej instancji. Podstawowym zadaniem konstruktora jest zainicjowanie obiektu, a w niektórych językach programowania także utworzenie obiektu. 
• Dziedziczenie
    Technika programowania, która umożliwia wykorzystanie istniejącej już klasy do utworzenia nowej, bazującej na swojej poprzedniczce. Klasy dziedziczą z innych klas lub obiekty z obiektów (w JavaScript). 
• Hermetyzacja
    Pojęcie znane również pod nazwą enkapsulacja - porządkowanie metod oraz pól danej klasy z równoczesnym zatajeniem ich implementacji. 
• Polimorfizm
    Inaczej wielopostaciowość, metoda pozwalająca funkcji wirtualnej przyjmować różne sposoby jej realizacji. Daje możliwość wywołania tej samej metody na różnych obiektach, przy czym mogą one (obiekty)odpowiadać w różny sposób w zależności od typu. 
</html>
